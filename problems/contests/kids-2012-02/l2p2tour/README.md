Иванчо тръгнал с велосипед на обиколка из България. Всеки ден си записвал колко часа и минути е пътувал и какво разстояние в километри е изминал. Напишете програма **cycling**, която да изведе общото време, през което Иванчо е карал велосипеда си и номера на деня, когато е карал с най-голяма средна скорост. Средната скорост за деня е равна на разстоянието в метри, което е изминато през деня, разделено на минутите, през които е пътувано.

# Вход
Вашата програма прочита от първия ред на стандартния вход броя **N** на дните. Следват **N** реда, всеки от които съдържа по три цели числа, разделени с интервали – часовете и минутите на пътуването, и изминатото разстояние в километри.

# Изход
На един ред на стандартния изход вашата програма трябва да изведе четири цели числа, разделени с по един интервал: общото време на пътуването във вид на дни, часове и минути, и номера на деня, когато е пътувал с най-голяма средна скорост.

# Ограничения
0 < N < 10

# Примерни тестове
## Вход
```
3 
20 15 400
10 30 320
5 0 40
```
## Изход
```
1 11 45 2
```
