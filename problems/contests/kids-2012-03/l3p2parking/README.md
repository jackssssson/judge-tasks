Слончето Лони започна работа като програмист в голяма фирма и не след дълго си купи огромна кола. Единственият недостатък на огромната и кола е трудното й паркиране. Тя заема място точно, колкото четири нормални автомобила паркирани на паркинга. Всяка сутрин, преди да тръгне за работа, човекът, охраняващ паркинга, изпраща на слончето карта – правоъгълна таблица със знаци, на която са отбелязани всички заети места от автомобили (отбеляват се с **Х**), всички сгради (отбелязват се с **#**) и всички свободни места (отбелязват се с **.**). Понякога колегите на Лони паркират така, че има много свободни места, но голямата кола не можела да се паркира, защото заема четири места (**2x2**) от паркинга, а все някой е бил заел поне едно от тези **2x2** места. В тези случаи на слончето се налага да помоли услужливите си колеги да си преместят колите, за да може да паркира своята. Ясно е, че сградите по картата няма как да бъдат преместени.

Всяка сутрин слончето е много заето със сутрешната си закуска и няма време да погледне тази карта. Затова вашата задача е да му помогнете, като напишете програма **parking**, която по дадена карта намира:
-	1-во – броят на всички места за паркиране, където няма паркирана кола
-	2-ро – броят на всички места за паркиране, където има една паркирана кола.
-	3-то – броят на всички места за паркиране, където има две паркирани коли.
-	4-то – броят на всички места за паркиране, където има три паркирани коли.
-	5-то – броят на всички места за паркиране, където има четири паркирани коли.


Място за паркиране е всяко място на паркинга, което съдържа четири клетки, под формата на квадрат – мястото, на което може да бъде паркиран автомобила на слончето.

# Вход
От първия ред на стандартния вход се въвеждат две числа **N** – броят на редовете на правоъгълната карта и **M** – броят на колоните на картата. Следват **N** реда, на всеки от които са записани по **M** символа: **#**, **.**, **X**. Между отделните символи няма други знаци.
# Изход
На стандарния изход изведете пет числа на отделни редове, които задават съответните бройки, нужни на слончето.

# Органичения
2 ≤ N,M ≤ 100

# Примерни тестове 
## Вход
```
4 4 
#..# 
..X.
..X.
#XX#
```
## Изход
```
1
1
2
1
0
```
## Вход
```
4 4 
....
....
....
....
```
## Изход
```
9
0
0
0 
0
```
