На първия ред в класната стая на слончето Лони стоят **N** на брой ученика. Учителката днес е решила изненадващо да им даде контролно. Две минути преди да започне контролното, някои от учениците разбират, че са си забравили химикалите. Няма никакво време за реакция и за това всеки ученик, който няма химикал, може единствено да поиска резервен от съседа си от ляво или от съседа си от дясно. Някои ученици си носят точно по един резервен химикал и могат да го услужат на съученик, който стои от ляво на тях или от дясно на тях и си е забравил химикала. Учениците, които не могат да си намерят химикал, ще бъдат изгонени от контролното и ще има слаби оценки!
Вашата задача е да напишете програма **exam**, която да намери такова разпределение на химикалите, че възможно най-малко хора, които нямат химикали да бъдат изгонени.

# Вход
От първия ред от стандартния вход се въвеждат три числа: 
-	**N** – броят на учениците
-	**L** – броят на учениците без химикал
-	**R** – броят на учениците с резервен химикал. 

На следващия ред се въвеждат **L** на брой числа – номерата на учениците от ляво на дясно, които нямат химикал. На следващия ред се въвеждат **R** на брой числа – номерата на учениците, които си носят точно един резервен химикал. Номерата на учениците започват от **1** до **N** и се броят от ляво на дясно.

# Изход
На стандартния изход изведете едно число – търсеният брой ученици, които ще бъдат изгонени от контролното.

# Органичения
2 ≤ L,R ≤ N ≤ 10

# Примерни тестове
## Вход
```
5 2 3 
2 4
1 3 5
```
## Изход
```
0
```
## Вход
```
5 2 1
2 4
3
```
## Изход
```
1
```
